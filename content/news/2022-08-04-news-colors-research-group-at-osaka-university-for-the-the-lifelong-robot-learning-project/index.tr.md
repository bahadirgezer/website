---
type: news
title:
  CoLoRs Araştırma Grubu Hayat Boyu Robot Öğrenme Proje Çalışmaları Osaka
  Üniversitesinde
date: 2022-07-21
image: robotlearning3.jpeg
---

Open and Transdisciplinary Research Initiatives Enstitüsü Symbiotic Intelligent
Systems (SisReC) Merkezi idari müdürü Minoru Asada, Boğaziçi Üniversitesi
Bilgisayar Mühendisliği Bölümü The Cognition, Learning and Robotics (CoLoRs)
laboratuvarı başkanı Doç. Dr. Emre Uğur ve Osaka Üniversitesi Open and
Transdisciplinary Research Initiatives Enstitüsü Symbiotic Intelligent Systems
(SisReC) Merkezi’nde Özel Öğretim Üyesi ve Özyeğin Üniversitesi Fen Bilimleri
Bölümünde Ozu Robotik Laboratuvarı’nın eş başkanı Profesör Erhan Öztop
aşağıdakiler ile birlikte bazı projelerde iş birliği yapıyorlar:

Hayat boyu robot öğrenmesi projesi (Üç seviyeli Hesaplamalı Enerji Maliyetine
dayalı İnsansı Sürekli Robot Öğrenimi adıyla Japan Society for the Promotion of
Science tarafından da desteklenmektedir) yaşamları boyunca verimli ve faydalı
davranışsal öğrenme ve gelişim sağlayan ve enerji maliyeti kısıtlarına sahip
organizmalardan ilham alarak robotlardaki hesaplamalı enerji kısıtlamalarına
odaklanmaktadır. Araştırmanın teması, insanlarda olduğu gibi, robotların sürekli
davranış öğrenmesi ve gelişimi için bu kısıtlamanın ne kadar iyi çalıştığını
anlamaktır. Özellikle içsel motivasyon, enerji koruma ve sürekli öğrenme için
sembol oluşumu üzerinde sinerjik bir çalışma yürütülmektedir.

Boğaziçi Üniversitesi Bilgisayar Mühendisliği bölümü yüksek lisans öğrencisi G.
Tuba Ç. Girgin Robot Öğrenmesinde İçsel Motivasyon ve Sembol Öğrenme konularında
deneyimli olmakla beraber, bu proje kapsamında İçsel Motivasyona Dayalı
Hesaplamalı Enerji Maliyeti ve Sembol Oluşumu üzerine çalışmaktadır. Çalışma, üç
ay boyunca Osaka Üniversitesinde devam edecek.

T. Baturhan Akbulut, Boğaziçi Üniversitesinde Bilgisayar Mühendisliği üçüncü
sınıf öğrencisi olup Matematik ile ÇAP yapıyor. Şu görevleri üstleniyor:

1. Affetto robotunun yüz kontrolü için dokunma sensörlerinin robot kontrol
   sistemine integrasyonu. Bu sistemi kullanarak Maša Tomšič(Lisbon
   Üniversitesinden SisReC’te Ziyaretçi Araştırmacı) ile birlikte dokunma ve
   robot duyguları arasındaki bağlantıyla ilgili araştırma yapıyorlar. Aynı
   zamanda, bu basınç geri bildirim mekanizması robotlardaki yapay “ağrı,acı”
   implementasyonunda kullanılacak.
2. Gösterim yoluyla robot öğrenimini geliştirmek ve robotun sezgisel kontrolü
   için birinci şahıs görüntüsü deneyimi yaratmak amacıyla derinlik kamerası
   görüntüsünün VR sistemine aktarımı.
3. Gelişmiş elastik nesne manipülasyonu için robota CNMP implementasyonu.

Çalışmalar SisReC, Osaka Üniversitesi, Osaka, Japonya’da üç ay boyunca devam
edecek.
